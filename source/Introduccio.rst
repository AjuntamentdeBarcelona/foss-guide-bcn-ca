***********
Introducció
***********

L'Ajuntament de Barcelona disposa d'una política d'ús i desenvolupament de
programari lliure i de codi obert establerta en la `Mesura de govern per a la
digitalització oberta: Programari lliure i desenvolupament àgil de serveis a
l'administració pública
<http://ajuntament.barcelona.cat/digital/ca/documentacio>`_, d'octubre de 2017.

Els principis i directrius que guien aquesta política s'exposen als documents
següents, annexos a la mesura:

- `Codi de pràctiques tecnològiques`_
- `Guia sobre sobirania tecnològica`_

El present document complementa i concreta aquests principis i directrius
mitjançant un conjunt de regles i recomanacions que han de guiar al personal de
l'IMI en la correcta gestió de projectes basats en programari lliure.

.. _Codi de pràctiques tecnològiques: http://ajuntament.barcelona.cat/digital/sites/default/files/guia_adt_2_codi_de_practiques_tecnologiques_cat_2017_af.pdf
.. _Guia sobre sobirania tecnològica: http://ajuntament.barcelona.cat/digital/sites/default/files/guia_adt_4_guia_sobre_sobirania_tecnologica_cat_2017_af_2.pdf


Objectius d'aquesta guia
========================

L'objectiu d'aquesta guia és doble:

#. Facilitar al personal de l'IMI un ús efectiu de tecnologies basades en
   programari lliure i de codi obert, de manera que se n'aprofitin al màxim els
   avantatges i es minimitzin els potencials riscos.
#. Preservar la reputació de l'Ajuntament de Barcelona com a institució que
   col·labora en projectes de programari lliure de manera transparent, confiable
   i tenint en compte les millors pràctiques del sector.
